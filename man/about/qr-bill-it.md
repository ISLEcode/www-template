[![SIX](../../zip/img/logos/logo-six.min.png "SIX"){.svg-icon
srcset="../../zip/img/logos/logo2-six.min.svg"}](../home.html){.main-logo}

-   
-   Back
-   Menu
    ![](data:image/svg+xml;base64,PHN2ZyB2aWV3Ym94PSIwIDAgMTYgMTYiPgogICAgICAgICAgICA8cGF0aCBkPSJNMCA3aDE2djJIMFY3em0wLTVoMTZ2MkgwVjJ6bTAgMTBoMTZ2Mkgwdi0yeiI+PC9wYXRoPgogICAgICAgICAgPC9zdmc+)
    ![](data:image/svg+xml;base64,PHN2ZyB2aWV3Ym94PSIwIDAgMTYgMTYiPgogICAgICAgICAgICA8cGF0aCBkPSJNNy4zMTYgOEwyLjM0MiAzLjAyNSAyIDIuNjg1IDIuNjg0IDJsLjM0LjM0Mkw4IDcuMzE2bDQuOTc1LTQuOTc0LjM0LS4zNDIuNjg1LjY4NC0uMzQyLjM0TDguNjg0IDhsNC45NzQgNC45NzUuMzQyLjM0LS42ODQuNjg1LS4zNC0uMzQyTDggOC42ODRsLTQuOTc1IDQuOTc0LS4zNC4zNDJMMiAxMy4zMTZsLjM0Mi0uMzRMNy4zMTYgOHoiPjwvcGF0aD4KICAgICAgICAgIDwvc3ZnPg==)

&nbsp;

-   [Country/Language Italiano](qr-bill.html#){.language-trigger}

![](data:image/svg+xml;base64,PHN2ZyB2aWV3Ym94PSIwIDAgMTYgMTYiPgogICAgICAgICAgICAgICAgICA8cGF0aCBkPSJNNy4zMTYgOEwyLjM0MiAzLjAyNSAyIDIuNjg1IDIuNjg0IDJsLjM0LjM0Mkw4IDcuMzE2bDQuOTc1LTQuOTc0LjM0LS4zNDIuNjg1LjY4NC0uMzQyLjM0TDguNjg0IDhsNC45NzQgNC45NzUuMzQyLjM0LS42ODQuNjg1LS4zNC0uMzQyTDggOC42ODRsLTQuOTc1IDQuOTc0LS4zNC4zNDJMMiAxMy4zMTZsLjM0Mi0uMzRMNy4zMTYgOHoiPjwvcGF0aD4KICAgICAgICAgICAgICAgIDwvc3ZnPg==)

###### Scegli la tua lingua

-   [English](https://www.einfach-zahlen.ch/en/home/qr-bill.html?utm_medium=DISPLAY&utm_source=PPN&utm_campaign=BREITEZG&utm_content=RUNOFNETWORK-IT-IMAGETEXTAD-DIVERSE&utm_term=CPC)
-   [Deutsch](https://www.einfach-zahlen.ch/de/home/qr-bill.html?utm_medium=DISPLAY&utm_source=PPN&utm_campaign=BREITEZG&utm_content=RUNOFNETWORK-IT-IMAGETEXTAD-DIVERSE&utm_term=CPC)
-   [Français](https://www.einfach-zahlen.ch/fr/home/qr-bill.html?utm_medium=DISPLAY&utm_source=PPN&utm_campaign=BREITEZG&utm_content=RUNOFNETWORK-IT-IMAGETEXTAD-DIVERSE&utm_term=CPC)
-   [Italiano](qr-bill.html%3Futm_medium=DISPLAY&utm_source=PPN&utm_campaign=BREITEZG&utm_content=RUNOFNETWORK-IT-IMAGETEXTAD-DIVERSE&utm_term=CPC.html)

![](data:image/svg+xml;base64,PHN2ZyB2aWV3Ym94PSIwIDAgMTYgMTYiPgogICAgICAgICAgICAgICAgPHBhdGggZD0iTTcuMzE2IDhMMi4zNDIgMy4wMjUgMiAyLjY4NSAyLjY4NCAybC4zNC4zNDJMOCA3LjMxNmw0Ljk3NS00Ljk3NC4zNC0uMzQyLjY4NS42ODQtLjM0Mi4zNEw4LjY4NCA4bDQuOTc0IDQuOTc1LjM0Mi4zNC0uNjg0LjY4NS0uMzQtLjM0Mkw4IDguNjg0bC00Ljk3NSA0Ljk3NC0uMzQuMzQyTDIgMTMuMzE2bC4zNDItLjM0TDcuMzE2IDh6Ij48L3BhdGg+CiAgICAgICAgICAgICAgPC9zdmc+)

###### Select your Login

-   [QR-fattura](qr-bill.html){.current-trail}

-   [eBill](ebill.html)

-   [Digitalizzazione](digitalisierung.html)

-   -   [Country/Language Italiano](qr-bill.html#){.language-trigger}

## Coronavirus (COVID-19): la data di introduzione della QR-fattura rimane il 30 giugno 2020. {#coronavirus-covid-19-la-data-di-introduzione-della-qr-fattura-rimane-il-30-giugno-2020. .title}

\
 

# Pagare diventa più semplice. {#pagare-diventa-più-semplice. .page_title .align-center}

### Grazie alla nuova QR-fattura. {#grazie-alla-nuova-qr-fattura. .chapter_title .align-center}

[Play Vision Movie](https://www.youtube.com/embed/5l761Upttmg?rel=0&autoplay=1){.btn .btn-normal .btn-primary .btn-inline
.btn-icon-only .btn-inline-block}

## La QR-fattura: efficienza al quadrato. {#la-qr-fattura-efficienza-al-quadrato. .section_title}

La QR-fattura modernizza il traffico dei pagamenti svizzero. Dal 30 giugno 2020 sarà in circolazione e sostituirà le attuali
polizze di versamento dopo una fase transitoria ancora da definire. La QR-fattura si compone di una sezione di pagamento e di una
ricevuta. Nello Swiss QR Code sono contenute tutte le informazioni rilevanti che servono per eseguire un pagamento e una
contabilizzazione automatici e, pertanto, efficienti.

Grazie alla QR-fattura e alle sue possibilità digitali, pagare diventa molto più facile. I vantaggi sono evidenti.\

-   **Comoda:** inquadrare il codice QR è estremamente facile.
-   **Veloce:** basta un clic per autorizzare il pagamento.
-   **Efficiente:** non serve digitare il numero del conto e il numero di riferimento -- di conseguenza i pagamenti diventano più
    veloci e si riducono i rischi di errore. 

![](data:image/svg+xml;base64,PHN2ZyBoZWlnaHQ9IjEwMCUiIHZlcnNpb249IjEuMSIgdmlld2JveD0iMCAwIDY4IDQ4IiB3aWR0aD0iMTAwJSIgY2xhc3M9InlvdXR1YmVfX3BsYXktYnV0dG9uIj4KICAgICAgICAgICAgICA8cGF0aCBjbGFzcz0ieXRwLWxhcmdlLXBsYXktYnV0dG9uLWJnIHlvdXR1YmVfX3BsYXktYnV0dG9uLXBhdGgiIGQ9Ik02Ni41Miw3Ljc0Yy0wLjc4LTIuOTMtMi40OS01LjQxLTUuNDItNi4xOUM1NS43OSwuMTMsMzQsMCwzNCwwUzEyLjIxLC4xMyw2LjksMS41NSBDMy45NywyLjMzLDIuMjcsNC44MSwxLjQ4LDcuNzRDMC4wNiwxMy4wNSwwLDI0LDAsMjRzMC4wNiwxMC45NSwxLjQ4LDE2LjI2YzAuNzgsMi45MywyLjQ5LDUuNDEsNS40Miw2LjE5IEMxMi4yMSw0Ny44NywzNCw0OCwzNCw0OHMyMS43OS0wLjEzLDI3LjEtMS41NWMyLjkzLTAuNzgsNC42NC0zLjI2LDUuNDItNi4xOUM2Ny45NCwzNC45NSw2OCwyNCw2OCwyNFM2Ny45NCwxMy4wNSw2Ni41Miw3Ljc0eiIgZmlsbD0iIzIxMjEyMSIgZmlsbC1vcGFjaXR5PSIwLjgiPjwvcGF0aD48cGF0aCBkPSJNIDQ1LDI0IDI3LDE0IDI3LDM0IiBmaWxsPSIjZmZmIj48L3BhdGg+CiAgICAgICAgICAgIDwvc3ZnPg==){.youtube__play-button}

## Tre possibilità per pagare la QR-fattura in modo semplice. {#tre-possibilità-per-pagare-la-qr-fattura-in-modo-semplice. .section_title}

### Tramite mobile banking {#tramite-mobile-banking .paragraph_title}

Aprite l'app del mobile banking sullo smartphone, inquadrate lo Swiss QR Code con la funzione QR Reader e autorizzate il pagamento
con un tocco del dito.\

### Tramite e-banking {#tramite-e-banking .paragraph_title}

Aprite l'applicazione dell'e-banking, inquadrate lo Swiss QR Code con la funzione QR Reader o con la fotocamera integrata nel PC e
autorizzate il pagamento con un clic.\

### Per posta {#per-posta .paragraph_title}

La QR-fattura funziona come una polizza di versamento esistente e può essere pagata allo sportello di una filiale della Posta, in
una filiale in partenariato o con un ordine di pagamento in busta inviata alla banca.

E, naturalmente, è anche facile e veloce se si utilizza un software commerciale. Aggiornatela! In questo modo si garantisce che le
QR-fatture siano effettivamente pagate.

## Pronti per la QR-fattura! {#pronti-per-la-qr-fattura .section_title}

Le banche svizzere procederanno all'adeguamento delle proprie soluzioni di mobile banking ed e-banking puntualmente entro il 30
giugno 2020, per consentire ai clienti in futuro di scansionare comodamente le proprie QR-fatture, sia che si tratti di privati o
di aziende.\

## Equipaggiati per la QR-fattura? {#equipaggiati-per-la-qr-fattura .section_title}

Nel caso in cui non abbiate ancora una relazione bancaria digitale: equipaggiatevi ora per la QR-fattura e usa il servizio di
online banking della vostra banca. A questo punto potete pagare le vostre QR-fatture comodamente dal computer di casa tramite
e-banking o durante i vostri spostamenti utilizzando il mobile banking.\

## La QR-fattura in breve. {#la-qr-fattura-in-breve. .section_title}

-   Esattamente come l'attuale polizza di versamento, anche la QR-fattura è suddivisa in due parti -- una ricevuta **(1)** e una
    sezione pagamento **(2)**.
-   Lo Swiss QR Code **(3)** contiene tutte le informazioni rilevanti che servono sia per l'emissione della fattura, sia per il
    pagamento.
-   Grazie alla perforazione **(4)** potete staccare comodamente la sezione pagamento e la ricevuta dalla fattura e continuare a
    pagare all'ufficio postale come fatto finora. Oppure potete inviare la fattura alla banca via posta tramite ordine di
    pagamento.

#### Cosa fare se si riceve una QR-fattura senza importo o senza nome e indirizzo? {#cosa-fare-se-si-riceve-una-qr-fattura-senza-importo-o-senza-nome-e-indirizzo .paragraph_title}

Inserire manualmente i dati mancanti.\

## Ulteriori informazioni. {#ulteriori-informazioni. .section_title}

Qui potete trovare ulteriori informazioni sulla QR-fattura -- nella vostra lingua e scaricabili con la massima semplicità.\

Factsheet utenti privati Factsheet PMI FAQ

-   [tedesco](https://www.einfach-zahlen.ch/dam/download/qrrechnung/six-qr-factsheet-private-de.pdf)
-   [inglese](https://www.einfach-zahlen.ch/dam/download/qrrechnung/six-qr-factsheet-private-en.pdf)
-   [francese](https://www.einfach-zahlen.ch/dam/download/qrrechnung/six-qr-factsheet-private-fr.pdf)
-   [italiano](https://www.einfach-zahlen.ch/dam/download/qrrechnung/six-qr-factsheet-private-it.pdf)

&nbsp;

-   [tedesco](https://www.einfach-zahlen.ch/dam/download/qrrechnung/six-flyer-qr-191001-de.pdf)
-   [inglese](https://www.einfach-zahlen.ch/dam/download/qrrechnung/six-flyer-qr-191001-en.pdf)
-   [francese](https://www.einfach-zahlen.ch/dam/download/qrrechnung/six-flyer-qr-191001-fr.pdf)
-   [italiano](https://www.einfach-zahlen.ch/dam/download/qrrechnung/six-flyer-qr-191001-it.pdf)

### Domande frequenti sulla QR-fattura. {#domande-frequenti-sulla-qr-fattura. .chapter_title}

Quando si può utilizzare la QR-fattura?

La data di introduzione è il 30 giugno 2020. A partire da questa data:

-   I destinatari delle fatture devono essere in grado di pagare le QR-fatture
-   Gli emittenti di fatture possono inviare le QR-fatture.

Per emettere le fatture è possibile scegliere liberamente se utilizzare ancora le polizze di versamento rosse e arancioni o la
QR-fattura?

Dopo una fase iniziale di coesistenza, che dovrà essere il più possibile breve, le attuali polizze di versamento arancioni e rosse
non verranno più elaborate. A partire da questo momento, per la fatturazione potrà essere utilizzata soltanto la QR-fattura.\

È possibile utilizzare la sezione pagamento per ordini di pagamento cartacei?

Sì, come accade con le attuali polizze di versamento rosse e arancioni, in futuro anche alla sezione pagamento sarà possibile
allegare un ordine di bonifico in forma cartacea.\

Come può essere utilizzata la sezione pagamento per i servizi online?

Con le informazioni di pagamento contenute nello Swiss QR Code è possibile autorizzare pagamenti anche nell'e-banking/mobile
banking oppure collegare metodi di pagamento alternativi come ad es. eBill.\

È possibile utilizzare la sezione pagamento per pagamenti in contanti allo sportello postale?

La sezione pagamento deve essere staccata dalla QR-fattura. Successivamente è possibile utilizzare la sezione pagamento per
effettuare il pagamento presso lo sportello postale/ufficio postale. È inoltre presente una ricevuta per la conferma dei
pagamenti.\

È possibile utilizzare la QR-fattura per ordini di pagamento cartacei alla banca?

La sezione pagamento deve essere staccata dalla QR-fattura. Successivamente, alla sezione pagamento (senza ricevuta) è possibile
allegare un ordine di bonifico cartaceo.\

In che modo i vantaggi della QR-fattura possono essere sfruttati appieno?

Chi dispone dell'e-banking o del mobile banking può trarre i massimi benefici dalla QR-fattura. Lo Swiss QR Code può essere
inquadrato con facilità con un QR Reader o con la fotocamera di un PC e il pagamento può essere autorizzato con un clic.\

Quali informazioni contiene lo Swiss QR Code?

Il codice QR contiene tutte le informazioni rilevanti sul destinatario del pagamento, sul pagatore, sull'importo, sulla valuta,
ecc. Un elenco completo delle informazioni è disponibile nelle «Linee guida svizzere per l'implementazione della sezione pagamento
con QR-fattura.»\

L'introduzione dello Swiss QR Code porrà le persone senza conoscenze tecniche in una situazione di svantaggio?

No. Come oggi, sarà possibile inserire gli ordini di pagamento nell'e-banking/mobile banking e presentare le fatture allo
sportello postale/ufficio postale o come ordine di pagamento presso la banca.\

Cosa devo fare per pagare una QR-fattura allo sportello bancario o postale?

Esattamente come oggi con i bollettini di versamento: separarli ordinatamente dalla fattura e mostrarli allo sportello.

In futuro il pagatore dovrà pagare personalmente le spese per i pagamenti agli sportelli postali?

No, la logica tariffaria della PostFinance non cambia. Ciò significa che le tasse continueranno ad essere addebitate sul conto del
destinatario.

Come si scansiona il Swiss QR Code?

La vostra banca vi permetterà di scansionare il Swiss QR Code tramite la maschera dell\'e-banking o del mobile banking (ad es. con
la fotocamera dello smartphone). Per i pagamenti allo sportello, la scansione viene effettuata sul posto.

In qualità di destinatario di una fattura, è possibile visualizzare i dati contenuti nel Swiss QR Code in modo che corrispondano
alla parte visiva?

Sì, molti lettori di codici QR sono disponibili gratuitamente su Internet. Inoltre, dopo la scansione, i dati di pagamento vengono
visualizzati nella vostra applicazione di e-banking o di mobile banking.

Lo Swiss QR Code limita l'utilizzo degli attuali canali del traffico dei pagamenti?

No. Tutti i canali del traffico dei pagamenti potranno continuare a essere utilizzati. Sulla sezione pagamento vengono stampate
tutte le informazioni contenute; queste sono leggibili anche a occhio nudo, ossia senza ausili tecnici. In questo modo, i
pagamenti potranno continuare ad essere inseriti manualmente nell'e-banking/mobile banking senza infrastrutture aggiuntive. Le
stesse informazioni sono contenute anche nel codice QR. Questo permette ai pagatori di automatizzare l'inserimento. Per gli utenti
privati, ciò sarà possibile soprattutto tramite l'utilizzo delle app delle banche sullo smartphone. Ad oggi il 78% della
popolazione svizzera è dotato di un dispositivo di questo genere. I pagatori con volumi di fatture elevati utilizzeranno per
questa automatizzazione lettori o scanner di giustificativi che supportano il codice QR.\

La QR-fattura può essere utilizzata per i pagamenti esteri?

Occorre distinguere tra pagamenti verso la Svizzera e pagamenti dalla Svizzera:

-   Pagamenti dalla Svizzera verso altri paesi: questo è possibile solo se l\'emittente di fatture, rispettivamente il
    beneficiario, offre un conto bancario in Svizzera o nel Liechtenstein.
-   Pagamenti dall\'estero verso la Svizzera: non possiamo influire sul fatto che le banche all\'estero sostengano la QR-fattura.
    Nelle regioni vicine al confine possono esserci offerte corrispondenti per i clienti svizzeri.

 

Cosa succede alle precedenti polizze di versamento neutre?

PostFinance offre un\'alternativa per i pagamenti senza QR-fattura allo sportello di una filiale della Posta o in una filiale in
partenariato.

Cosa significa \"pagatore finale\" e cosa succede ai suoi dati?

Un pagatore finale è una persona che riceve una QR-fattura. I dati relativi al pagatore finale devono essere trasmessi
dall\'istituto del pagatore all\'istituto del beneficiario conformemente all\'accordo con il pagatore, a condizione che tali dati
siano forniti dal pagatore nell\'ordine di pagamento e che nessuna istruzione contraria o accordi speciali con il pagatore
precludano l\'inoltro.

###### Condividi {#condividi .title}

-   [Email](mailto:?subject=Raccomandazione%20sito%3A%20&body=Il%20seguente%20contributo%20potrebbe%20interessare%20anche%20te.%20%0A%0APer%20leggere%20la%20pagina%20clicca%20sul%20seguente%20link%3A%0d%0ahttps%3A%2F%2Fwww.einfach-zahlen.ch%2Fit%2Fhome%2Fqr-bill.html%3Futm_campaign%3Dpage-interactivity%26utm_medium%3Dshare%26utm_content%3Dhttps%3A%2F%2Fwww.einfach-zahlen.ch%2Fit%2Fhome%2Fqr-bill.html%26utm_medium%3Demail%0d%0a){.fa
    .fa-envelope-o}
-   [Print](qr-bill.html# "Print"){.fa .sp-printer}

[torna in alto
![](data:image/svg+xml;base64,PHN2ZyB3aWR0aD0iMTEiIGhlaWdodD0iMTAiIHZpZXdib3g9IjAgMCAxMSAxMCIgeG1sbnM9Imh0dHA6Ly93d3cudzMub3JnLzIwMDAvc3ZnIj4KICAgICAgICAgICAgICA8cGF0aCBkPSJNNS41IDEuM0wxMC4xMjUgNSA1LjUgOC43Ij48L3BhdGg+PHBhdGggZD0iTTEwIDVIMSIgc3Ryb2tlLWxpbmVjYXA9InNxdWFyZSI+PC9wYXRoPgogICAgICAgICAgICA8L3N2Zz4=)](qr-bill.html#){.scroll-top}

## Supportato da:

pagare-semplice.ch è un\'iniziativa di SIX su incarico della piazza finanziaria svizzera, sostenuta dalla Segreteria di Stato
dell\'economia SECO, dall\'Unione svizzera delle arti e mestieri e dall\'Associazione svizzera dei banchieri.\
\
Per ulteriori informazioni, si prega di contattare la vostra banca.

-   [Dichiarazione sulla protezione dei dati](../services/legal/privacy-statement.html)
-   [Terms of Use](../services/legal/terms-of-use.html)
-   [Cookie Policy](https://www.einfach-zahlen.ch/en/services/legal/cookie-policy.html)
